# Git-versionhallinta -opintojakso

Tällä opintojaksolla tutustut Git-versionhallintajärjestelmän ja GitHub-palvelun käyttämiseen sekä yksittäisen ohjelmoijan että tiimin näkökulmasta. 

## Osaamistavoitteet

Versionhallinta on yksi ohjelmistotyön keskeisiä työkaluja. Se mahdollistaa ohjelmiston aikaisempien versioiden palauttamisen, ohjelmiston useiden eri versioiden yhtäaikaisen kehittämisen ja useiden kehittäjien osallistumisen kehitykseen yhtaikaa. 

Opintojakson suoritettuaan opiskelija

- tuntee git-versionhallintajärjestelmän peruskäsitteet
- osaa käyttää git-versionhallintajärestelmän yleisimpiä toimintoja
- osaa käyttää git-hosting-palveluita
- osaa soveltaa versiohaaroja omassa ja tiiminsä kehitystyössä

Sisältö

- Mitä on versionhallinta, mikä on git
- Käyttöönotto
- Peruskäyttö
- Etä-repositoryjen käyttö ja hosting-palvelut
- Haarat ja niiden käyttö projektissa
- Muita git-toimintoja

## Materiaali

Git-versionhallinnasta on paljon ohjeita, tutoriaaleja ja ohjevideoita saatavana verkossa. Kurssimateriaali perustuu pitkälti Scott Chaconin ja Ben Straubin kirjaan Pro Git (_Chacon, Straub. 2014. Pro Git, 2nd edition. Apress. Berkeley_). 

Kirja on vapaasti saatavana verkosta osoitteesta [https://git-scm.com/book/en/v2](https://git-scm.com/book/en/v2).

## Harjoitukset
Versionhallintaa on vaikea ymmärtää ja oppia lukemalla. Tällä kurssilla oleellista onkin omakohtainen harjoittelu ja kokeilu. Materiaalissa esitettyjä komentoja kannattaakin aina kokeilla itse.

Kaikki tehtävät tehdään Git-versionhallintaa käyttäen. Kurssin suoritukseen vaadittavat tehtävät on merkitty materiaaliin otsikolla __Harjoitus__. Harjoitukset rakentuvat toisilleen, joten ne on tehtävä materiaalin mukaisessa järjestyksessä.

Lisäksi kurssilla laaditaan oppimispäiväkirja. 

Kurssin tehtävänannot ja tehtävien palautusohjeet löytyvät Moodle-työtilasta.

## Harjoituksissa tarvittavat työkalut

Git-ohjelmisto on oltava asennettuna jokaisella tietokoneella, jolla sitä halutaan käyttää. Voit ladata asennuspaketin osoitteesta [https://git-scm.com/downloads](https://git-scm.com/downloads)

Kurssin tehtävien tekemiseen tarvitaan ohjelmointieditori. Editoriksi suositellaan Visual Studio Codea. Sen voit ladata osoitteesta [https://code.visualstudio.com/download](https://code.visualstudio.com/download). Voit halutessasi käyttää myös mitä tahansa muuta ohjelmoitieditoria.

Kurssilla tehtävät tehtävät talletetaan GitHub-palveluun ja palautetaan sen kautta. Palvelun käyttämiseksi on luotava palveluun tili. Palvelun käyttäminen on maksutonta eikä rekisteröitymiseen tarvita maksutietoja. Voit rekisteröityä GitHub palveluun osoitteessa [https://github.com/](https://code.visualstudio.com/download).



